<!DOCTYPE html>
<html lang="nl">
<head>
  <title>Websites Bouwen 1 - Week 1 - WWW</title>
</head>

<body>
  <h2>Het World Wide Web</h2>

  <img src="internet.png" alt="Internet" class="pull-right">
  <p>Het internet is een netwerk van computers (servers en clients) die
  over de hele wereld verspreid zijn, of preciezer: een netwerk van
  netwerkjes. Internet staat dan ook voor <i>Inter</i>connecting
  <i>Net</i>works. De computers binnen dit overkoepelende netwerk
  kunnen met elkaar communiceren op basis van TCP/IP: het Transmission
  Control Protocol/Internet Protocol.<br />
  De belangrijkste toepassingen zijn e-mail, bestandsuitwisseling,
  nieuwsgroepen en het WWW. Merk op dat internet en WWW dus niet
  synoniem zijn: het WWW is een toepassing van internet!</p>

  <p>Het belangrijkste concept binnen het WWW is dat van <b>hypertext</b>:
  koppelingen naar andere informatie. Daardoor kan een gebruiker op een
  willekeurige manier springen van het ene stuk informatie naar het
  volgende, en zo verder.<br />
  Tegenwoordig zou het begrip <i>hypertext</i> beter vervangen kunnen
  worden door <i>hypermedia</i>, omdat naast tekst ook veel gebruik
  gemaakt wordt van grafische afbeeldingen en geluid. Hypertekst blijft
  echter (vooralsnog) de gangbare term.</p>

  <p>Het WWW maakt gebruik van een <b>client-server</b> architectuur:
  ergens ter wereld staat een server met de gezochte informatie en de
  client (=browser) vraagt die informatie aan de server.<br />
  Voor het raadplegen van een website op een server <i>praat</i> de
  client <b>HTTP (Hypertext Transport Protocol)</b> met de server,
  waarbij TCP/IP als onderliggende infrastructuur gebruikt wordt. De
  client/browser krijgt n.a.v. een gedaan verzoek aan de server
  informatie in <b>HTML (Hyper Text Markup Language)</b> formaat van de
  server terug, interpreteert deze en laat dat vervolgens in een
  browser-vernster aan de gebruiker zien. Webpagina&#39;s bevatten dus
  (uiteindelijk) HTML-code.</p>

  <p><i>Anders gezegd:</i><br />
  Web informatie wordt opgeslagen in documenten die webpagina&#39;s
  worden genoemd. Deze documenten worden opgeslagen op computers die
  webservers worden genoemd. Computers die de webpagina&#39;s lezen
  worden webclients genoemd. Webclients bekijken de web-pagina&#39;s
  met een programma genaamd webbrowser. Een webbrowser haalt een
  web-pagina van een webserver dmv een HTTP-verzoek en interpreteert de
  HTML code en zet het resultaat daarvan op het scherm.</p>

  <p>Zo'n HTTP-verzoek is dus feitelijk niets anders dan dat de
  browser het unieke adres van een webpagina doorgeeft aan een server,
  b.v. http://www.hsbos.nl/index.htm. Zo'n uniek adres noemen we
  ook wel een <b>URL (Uniform Resource Locator)</b>. Tegenwoordig wordt
  ook wel de term <b>URI (Uniform Resource Identifier)</b> gebruikt,
  maar URL is de gangbare term.</p>

  <p>De algemene vorm van een URL is als volgt weer te geven:</p>

  <ul>
    <li><i>welk protocol://welke computer/welke map/welk
    bestand</i><br /></li>

    <li class="c1">of ook wel:</li>

    <li><i>hoe://wie/waar/welk bestand</i></li>
  </ul>

  <p>Het meest gebruikte protocol hebben we al gebruikt, nl HTTP of
  http (e.e.a. is niet case-sensitive). Andere protocollen komen later
  bij de behandeling van hyperlinks aan de orde.<br />
  Merk op dat voor een URL met het http-protocol vaak het
  'welk-bestand'-deel weggelaten wordt, waardoor men eigenlijk
  automatisch op de homepagina van de betreffende website uitkomt.</p>

    <p><font color="#808080" size="2" face="arial">SPIJ20120827</font></p>

  </body>
</html>
