<!DOCTYPE html>
<html lang="nl">
<head>
  <title>Websites Bouwen 1 - Week 4-5 - Ontwerp</title>
</head>

<body>
  <h2>Het plan ...</h2>
  <p>Al in week 1 is kort wat gezegd over
  het ontwikkeltraject voor een website. Dit omvat stappen als:
  definitie en planning, de informatiearchitectuur, het design, de
  implementatie, evaluatie en onderhoud.</p>

  <p>Om deze stappen te kunnen uitvoeren moet je eigenlijk samenwerken met experts als
  marketingspecialisten, informatieanalisten/architecten , grafisch
  ontwerpers, copywriters (tekstschrijvers), programmeurs (:-)) en
  projectmanagers (:-(). Voor jullie website ga je al deze rollen zelf vervullen.</p>

  <p>Het is handig om voorafgaand aan de ontwikkeling van een site
  <b>een plan</b> te maken waarin een aantal zaken op dit gebied
  afgesproken en vastgelegd worden. Een dergelijk plan omvat vaak de
  volgende onderdelen:</p>

  <ul>
    <li><b>Analyse, beeldvorming en planning</b>: wie is onze
    opdrachtgever, wat is de aanleiding tot de website, hoe moet de
    planning er (grofweg?, inclusief milestones?) uitzien, ...</li>

    <li><b>Doel en doelgroep</b>: wat wordt beoogd met de website en
    voor wie is de site bedooeld?</li>

    <li><b>Inhoud website</b>: welke informatie moet gepresenteerd
    worden en in welke vormen?</li>

    <li><b>Functioneel ontwerp</b>: structurering van de informatie,
    navigatie, layout, beeldwerk; leidt wellicht tot prototype (op
    papier of min of meer werkend)</li>

    <li><b>Technisch ontwerp</b>: HTML, CSS, serverside-technieken, standaarden (extern en intern), ...</li>

    <li><b>Onderhoudsplan</b>: wie doet wat als de site eenmaal
    opgeleverd is?</li>

    <li><b>Promotie van de site</b>: zorg dat men 'ons' vindt,
    effectueer de plaats van de site binnen het grotere geheel.</li>
  </ul>

  <p>We zullen niet bij alle punten van dit plan even lang stilstaan,
  maar toch wel bij de meeste.</p>
  <hr />

  <h2>Doel en doelgroep</h2>

  <p><i>Wie is het? Wat komt hij/zij doen?</i></p>

  <p>Dat zijn de belangrijkste met betrekking tot de website en ze moeten hier
  beantwoord worden. Door alle verdere activiteiten heen moet dit
  steeds de centrale gedachte zijn waaraan alle andere idee&euml;n,
  overwegingen, technieken, enzovoort, ondergeschikt zijn!</p>

  <p>Enkele mogelijke doelen zijn: informeren van de bezoekers,
  uitbreiden van het klantenbestand, een moderner/beter bedrijfsimago
  tot stand brengen, verhoogde bekendheid van het bedrijf, betere
  bereikbaarheid van de instelling, klantgegevens verzamelen, enzovoort</p>

  <p>Neem in eerste instantie alle doelen op, en verdeel ze daarna in
  <b>primaire</b> en <b>secundaire</b> doelen. Primaire doelen moeten
  pers&eacute; gehaald worden, secundaire niet maar het zou wel mooi
  meegenomen zijn. Secundaire doelen kunnen ook in een vervolgtraject
  aan gerealiseerd worden.
  <br />
  Probeer ook zo concreet mogelijk te worden bij het benoemen van de
  doelen.</p>

  <p>De <b>doelgroep</b> van de site is de groep mensen voor
  wie de site bedoeld is, de toekomstige bezoekers dus. Het is
  belangrijk een goed inzicht te hebben wie deze groep mensen precies
  is. Vaak is er sprake van meerdere groepen. Probeer hierin zo
  specifiek mogelijk te zijn. Denk aan zaken als: welke rol speelt de
  persoon, leeftijd, geslacht, opleiding, achtergrond, taal,
  levensstijl, interesses en hobby's, ervaring met internet,
  technische omstandigheden, enzovoorts</p>

  <p>Om de 2e vraag "Wat komt hij doen?" te kunnen
  beantwoorden kan een lijstje met activiteiten gemaakt worden die een
  bezoeker moet kunnen uitvoeren. Een grove omschrijving van deze
  activiteiten zijn de taken die de gebruiker moet kunnen volbrengen op
  de site; een gedetailleerde beschrijving hoe dat verloopt wordt ook
  wel een scenario genoemd.</p>

  <p><i>Zie <a href="ini_documentatie.pdf" class="blank">ini_documentatie.pdf</a></i></p>
  <hr />

  <h2>Inhoud van de website</h2>

  <p><i>De informatie die we willen communiceren, moet vindbaar zijn
  binnen een logische en duidelijke structuur.</i></p>

  <p><b>Informatie</b> bestaat vaak grotendeels uit tekst, maar ook
  afbeeldingen, video, audio, formulieren, communicatie-informatie,
  bestanden (downloads) kunnen hier deel van uitmaken. Het vakgebied
  dat zich druk maakt over de vertaling van de informatiebehoefte van
  de doelgroepen in informatiebrokken met logische en heldere
  structuren heet <b>informatiearchitectuur</b>. Uitgangspunt is (ook
  voor hem) het doel en de doelgroep van de site! Hij zorgt ervoor dat
  hij te weten komt hoe de doelgroep op de site zoekt naar informatie
  en speelt daarop in met de structuur die hij in de informatie
  aanbrengt.</p>

  <p>Vaak wordt een 3-stappenplan gevolgd:</p>

  <ol>
    <li><b>Informatie verzamelen</b>: we moeten eerst de informatie
    hebben of zien te verkrijgen alvorens we volgende stappen kunnen
    zetten. Het eerder genoemde takenlijstje van de doelgroep kan
    helpen bij het bepalen welke informatie voorhanden moet zijn.</li>

    <li><b>Informatie structureren</b>: eerst wordt bijeenhorende
    informatie bij elkaar geplaatst (organiseren) en dan wordt daar een
    hi&euml;rarchie in aangebracht (structureren)
    <br />
    Het organiseren van informatie kan op verschillende manieren
    gebeuren: <i>alfabetisch, chronologisch, geografisch, per
    onderwerp, per taak, per doelgroep, metafoor</i> en als laatste
    <i>gemengd</i>. Dit laatste komt veel voor, omdat consequent
    vasthouden aan een van de andere manieren vaak tekort schiet voor
    de hele site. Wees wel echter voorzichtig bij het aanbieden van te
    veel verschillende manieren aan de gebruiker: hij kan in de war
    raken.
    <br />
    Door informatie te structureren geven we de bezoeker van de site
    houvast. Hij moet het gevoel hebben dat hij de structuur van de
    site overziet en er zijn weg in kan vinden. Als een bezoeker
    (zichzelf) vragen gaat stellen, is het niet goed
    (<i>"don't make me think")</i>.
    <br />
    De structuur kan het beste in een boomstructuur worden opgenomen.
    Belangrijk is dat deze structuren niet te diep maar ook niet te
    breed zijn. Als ze te diep zijn, moet de gebruiker te veel klikken;
    als ze te breed zijn, vermindert het overzicht.</li>

    <li><b>Informatie adresseren</b>: ten slotte geven we de brokken
    informatie de juiste plek (adresseren) en hangen we er een naam aan
    (labelen).
    <br />
    Als een overzichtelijke informatiestructuur gemaakt is, kan de info
    op de juiste plek worden neergezet (<i>geadresseerd worden)</i>.
    Hierbij moet gedacht worden vanuit de bezoeker, niet vanuit (b.v.)
    het bedrijf! Onderwerpen of taken die voor hem belangrijk zijn
    moeten 'bovenaan' staan. (NB: Bezoekers lezen pagina's
    i.h.a. van linkboven naar rechtsonder.) Er zijn overigen
    'natuurlijk' uitzonderingen: zaken die gemeengoed geworden
    zijn en waaraan bezoekers gewend zijn (b.v. Home linksboven)
    gebruik je wel; we willen de gebruiker niet in de war brengen.
    <br />
    Behalve de plek waar (de bereikbaarheid van) de informatie
    geplaatst wordt, zijn ook de termen die daarbij gebruikt worden
    voor de bezoekers van belang. <i>Eenvoud</i> is hierbij het
    kernwoord: bezoekers moeten de termen begrijpen! Kies eenvoudige,
    duidelijke en korte namen (voor b.v. menu-items).</li>
  </ol>

  <p>Het resultaat van dit proces van informatie van verzamelen,
  organiseren, structureren, adresseren en labelen van informatie is
  een zgn. <b><i>informatiestructuur</i></b> voor de site. Het grafisch
  weergeven hiervan in b.v. een boomstructuur verduidelijkt i.h.a. veel
  (een plaatje zegt meer dan 1000 woorden!). Zie <a href=
  "ini_infostructuur.jpg" class="blank">ini_infostructuur.jpg</a></p>

  <p>  NB: Een informatiestructuur is niet hetzelfde als een
  <i>navigatiestructuur</i>, maar beide houden wel verband met elkaar.</p>

  <p>NB: Voor het schrijven van webteksten bestaan andere regels dan
  voor het schrijven van 'normale' teksten.</p>

<script type="text/javascript">
var as = document.getElementsByClassName("blank");
for(a in as) as[a].target = "_blank";
</script>

  <p style="stamp">SPIJ20120917</p>

</body>
</html>
